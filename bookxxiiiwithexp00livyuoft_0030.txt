18 T1T1 LIVII HISTORIARUM

uniz'ique sese exsolvi jussurum. 4. Ea sex millia hom-
inum Gallicis spoliis, quae triumpho C. Flaminii tralata
erant, armavit3 itaque cum viginti quinque millibus
armatorum ab urbe proficiscitur.

5. Hannibal, Capua recept-51, quum iterum Nea-
politanorum animos partim spe, partim metu nequi-
quam temptasset, in agrum Nolanum exercitum
traducit, b'. ut non hostiliter statim, quia non
desperabat voluntariam deditionem, ita, si morarentur
spem, nihil eorum, quae pati aut timere possent,
praetermissurus. 7. Senatus ac maxime primores ejus
in societate Romanii cum fide perstare3 plebs nova-
rum, ut* solet, rerum atque Hannibalis tota esse,
metumque agrorum populationis et patienda in ob-
sidione multa gravia indignaque proponere animo.
8. Neque auctores defectionis deerant. Itaque ubi
senatum metus cepit, si propalam tenderent, resisti
multitudini concitatae non posse, secunda simulando
dilationem mali inveniunt. 9. Placere enim sibi
defectionem ad Hannibalem simulant, quibus autem
conditioni-bus in foedus amicitiamque novam trans-
eant, parum constare. 10. Ita spatio sumpto legatos
propere ad praetorem Romanum, Marcellum Claudium,
qui Casilini cum exercitu erat, mittunt, docentque,
quanto in discrimine sit Nolana res: agrum Hannibalis
esse et Poenorum, urbem extemplo futuram, ni sub-
veniatur. 11. Concedendo plebei senatum, ubi velint
defecturos se, ne deficere praefestinarent, effecisse.
12. Marcellus, collaudatis Nolanis, eadem simulatione
extrahi rem in suum adventum jussit3 interim celari,
quae secum aeta essent spemque omnem auxilii Romani.
13. Ipse a Casilino Caiatiam petit, atque inde Volturno
amni trajecto perque agrum Saticulanum Trebula-
numque super Suessulam per montes Nolam pervenit.

 

