LIBER XXIII. CAP. XXXII. 45

animos Sardorum esse diuturnitate imperii, ot proximo
iis anno acerbe atque avare imperatum, gravi tributo
et. collatione iniqua frumenti pressos; nihil deesse
aliud quam auctorem, ad quem deficerent. 10. Haec
clandestina legatio per principes missa erat, maxime
eam rem moliente Hampsicora, qui tum auctoritate
atque opibus longe primus erat. 11. His nuntiis prope
uno tempore turbati erectique Magonem cum classe
sua copiisque in Hispaniam mittunt. 12. In Sardiniam
Hasdrubalem deligunt ducem, et tantum ferme copi-
arum, quantum Magoni, decernunt.

13. Et Romae consules, transactis rebus, quae in urbe
agendae erant, movebant jam sese ad bellum. 14. Ti.
Sempronius militibus Sinuessam diem ad convenien-
dum edixit, et Q. Fabius, consulto prins senatu, ut
frumenta omnes ex agris ante Kal. J unias primas 111
urbes munitas conveherent. 15. Qui non invexisset,
ejus se agrum populaturum, servos sub hasta vendi·
turum, villas incensurum. Ne praetoribus quidem,
qui ad jus dicendum creati erant, vacatio a belli ad-
ministratione data est. 16. Valerium praetorem in
Apuliam ire placuit ad exercitum a Terentio aecipien-
dum3 quum ex Sicilia legiones venissent, iis potissimum
uti ad regionis ejus praesidium 3 Terentianum militem
Tarentum mitti cum aliquo legatorum. 17. Et. viginti
quinque naves datae, quibus oram maritimam inter
Brundisium ac Tarentum tutari posset. 18. Par navium
numerus Q. Fulvio praetori urbano decret-us ad suburbana
litora tutanda. 19. C. Terentio proconsuli negotium
datum, ut in Piceno agro conquisitionem militum habc-
ret, locisque his praesidio esset. 20. Et T. Otacilius
Crassus, postquam aedem Mentis 111 Capitolio dedicavit,
in Siciliam cum imperio, qui classi praeesset, missus.

