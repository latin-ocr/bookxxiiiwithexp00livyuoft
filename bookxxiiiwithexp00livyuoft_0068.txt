56 ΤΙΤΙ LIVII HISTORIARUM

ut terr-5. rem gereret, et a praetore exercitu accepto, duo
et viginti millia peditum, mille ducentos equites con-
fecit. 3. Cum his equit-um peditumque copiis profectus
in agrum hostium haud procul ab Hamspicorae castris
castra posuit. Hamspicora tum forte profectus erat in
Pellitos Sardos ad juventutem armandam, qua copias
augeret ; filius, nomine Hostis, castris praeerat. 4. Is,
adolescenti-5 ferox, temere proelio inito, fusus fugatus-
que. Ad tria millia Sardorum eo proelio caesa, octin-
genti ferme vivi capti3 5. alius exercitus primo per
agros silvasque fug-52 palatus, dein, quo ducem fugisse
fama erat, ad urbem nomine Cornum, caput ejus regi-
onis, confugit. 6. Debellatumque eo proelio in Sardinia
esset, ni classis Punica cum duce Hasdrubale, quae tem-
pestate dejecta ad Baliares erat, in tempore ad spem
rebellandi advenisset. 7. Manlius, post famam appulsae
Punicae classis, Carales se recepit: ea occasio Hamspi-
corae data est Poeno se jungendi. 8. Hasdrubal, copiis
in terram expositis ex classe remissa Carthaginem, duce
Hamspicorz‘i, ad sociorum populi Romani agrum popul-
andum profectus, Carales perventurus erat, ni Manlius
obvio exercitu ab effusa eum populatione continuisset.
9. Primo castra castris modico intervallo sunt objecta3
deinde per procursationes levia certamina vario eventu
inita : postremo descensum in aciem, signis collatis,
justo proelio, per quatuor horas pugnatum. 10. Diu
pugnam ancipitem Poeni, Sardis facile vinci adsuetis,
fecerunt: postremo et ipsi, quum omnia circa strage ac
fuga Sardorum repleta essent, fusi. 11. Ceterum terga
dantes circumducto cornu, quo pepulerat Sardos, in-
clusit Romanus. Caedes inde magis, quam pugna, fuit.
12. Duodecim millia hostium caesa Sardorum simul
Poenorumque3 ferme tria millia et septingenti capti,
et signa militaria septem et viginti.

 

