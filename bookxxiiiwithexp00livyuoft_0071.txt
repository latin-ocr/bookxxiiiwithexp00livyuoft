LIBER. XXIII. CAP. XLII. 50

ploratum prope conjugmn ac liberorum nostrorum
exaudire et flagrantia tecta posses conspicere, ita sumus
aliquoties hac aestate devastati, ut M. Marcellus, non
Hannibal, vicisse ad Cannas videatur, glorienturque
Romani te, ad unum modo ictum vigentem, velut
aculeo emisso torpere. 6. Per annos centum cum
populo Romano bellum gessimus nullo externo adjuti
nec duce nec exercitu, nisi quod per biennium Pyrrhus
nostro magis milite suas auxit vires, quam suis viribus
nos defendit. 7. Non ego secundis rebus nostris glori-
abor, duos consules ac duos consulares exercitus ab
'nobis sub jugum missos, et si qua alia aut laeta aut
gloriosa nobis evenerunt. 8. Quae aspera adversaque
tunc acciderunt, minore indignatione referre possumus,
quam quae hodie eveniunt. 9. Magni dictatores cum
magistris equitum, bini consules cum binis consulari-
bus exercitibus ingrediebantur fines nostr0s3 ante
explorato, et subsidiis positis, et sub signis ad popul-
andum ducebant: 10. nunc propraetoris unius et parvi
ad tuendam Nolam praesidii praeda sumus; jam ne
manipulatim quidem, scd latronum modo percursant
totis finibus nostris negligentius, quam si in Romano
vagarentur agro. 11. Causa autem haec est3 quod
neque tu defendis, et nostra juventus, quae, si domi
esset, tutaretur, omnis sub signis militat tuis. 12. N ec
te nec exercitum tuum norim, nisi, a quo tot acies
Romanas fusas stratasque esse sciam, ei facile esse
dicam opprimere populatores nostros vagos, sine signis
palatos, quo quemque trahit, quamvis vana, praedae spes.
13. Numidarum paucorum illi quidem praeda erunt,
praessidiumque simul nobis ct N 01ae ademeris, si modo,
quos ut socios haberes dignos duxisti, haud indignos
judicas, quos in fidem receptos tuearis.”

